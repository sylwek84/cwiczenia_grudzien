System dwójkowy
========================

Dwójkowy system liczbowy, binarny system liczbowy, mat. pozycyjny system liczbowy, którego podstawą jest liczba 2
i w którym każdą liczbę można zapisać za pomocą dwóch cyfr: 0 i 1.

Zamiana liczby dziesiętnej na binarną polega na cyklicznym dzieleniu z resztą, gdzie dzielną jest liczba dziesiętna, a dzielnikiem cyfra 2. Wynik kolejnego dzielenia ponownie dzielimy przez 2 i tak aż do uzyskania 0. Liczba binarna powstaje na bazie reszt zapisanych w odwrotnej kolejności.

np. zamiana liczby 173

![przyklad](http://www.edu.godula.com/_liczby/bintodec6.gif)

Aby przeliczyć liczbę z systemu dwójkowego na dziesiętny musimy skorzystać z poniższego wzoru:
![wzór](http://www.edu.godula.com/_liczby/bintodec.gif)


System ósemkowy
===============

System ósemkowy to pozycyjny system liczbowy, w którym podstawą jak nazwa wskazuje jest liczba 8. Liczby w tym systemie zapisuje się przy pomocy ośmiu kolejnych cyfr: 0, 1, 2, 3, 4, 5, 6, 7.

Zamiana liczby dziesiętnej na ósemkową polega na cyklicznym dzieleniu z resztą, gdzie dzielną jest liczba dziesiętna, a dzielnikiem cyfra 8. Wynik kolejnego dzielenia ponownie dzielimy przez 8 i tak aż do uzyskania 0. Liczba ósemkowa powstaje na bazie reszt zapisanych w odwrotnej kolejności.


System szesnastkowy
===================

Szesnastkowy system liczbowy znany również pod nazwą system heksadecymalny – pozycyjny system liczbowy, w którym podstawą jest liczba 16. Do zapisu liczb w tym systemie potrzebne jest szesnaście znaków (cyfr szesnastkowych).
W najpowszechniejszym standardzie poza cyframi dziesiętnymi od 0 do 9 używa się pierwszych sześciu liter alfabetu łacińskiego: A, B, C, D, E, F (wielkich lub małych). Cyfry 0-9 mają te same wartości co w systemie dziesiętnym, natomiast litery odpowiadają następującym wartościom: A = 10, B = 11, C = 12, D = 13, E = 14 oraz F = 15.

Zamiana liczby dziesiętnej na szesnastkową polega na cyklicznym dzieleniu z resztą, gdzie dzielną jest liczba dziesiętna, a dzielnikiem cyfra 16. Wynik kolejnego dzielenia ponownie dzielimy przez 16 i tak aż do uzyskania 0. Liczba szesnastkowa powstaje na bazie reszt zapisanych w odwrotnej kolejności.

Aby zamienić liczbę z systemu dwójkowego na szesnastkowy wystarczy ją podzielić na 4-bitowe grupy i tak przygotowanym grupom bitów przyporządkować odpowiadające im znaki zapisu szesnastkowego.

![tabelka](http://www.algorytm.edu.pl/images/hexcyfry.gif)

*Przykład*

![przyklad](http://slideplayer.pl/2680869/10/images/49/Zamiana+liczby+binarnej+na+szesnastkow%C4%85.jpg)

Aby zamienić liczbę z systemu szesnastkowego na dwójkowy postępujemy odwrótnie. Każdą cyfrę szesnastkową zastępujemy grupą 4 bitów wg tabelki konwersji. Grupy łączymy w całość otrzymując odpowiednik dwójkowy wyjściowej liczby szesnastkowej.




